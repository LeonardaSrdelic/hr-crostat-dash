---
title: "Naslovnica"
format:
  html:
    toc: true
---

## 1. Što je CroStat Dash

CroStat Dash je specijalizirani makroekonomski servis usmjeren na praćenje hrvatskog i europskog gospodarstva s naglaskom na realnu aktivnost, tržište rada, cijene, financijske uvjete te energiju i klimu.

Servis objedinjuje javno dostupne podatke iz više izvora u dosljedan skup vremenskih serija, uz dodatnu obradu, sezonsku prilagodbu, vizualizaciju i analitičku interpretaciju. Cilj je pružiti profesionalnim korisnicima jasan okvir za praćenje gospodarske dinamike i za pripremu internih analiza, odluka i scenarija.

## 2. Za koga je namijenjen

CroStat Dash je razvijen prije svega za korisnike koji donose ili pripremaju odluke unutar financijskog i realnog sektora, a nemaju vlastite kapacitete za kontinuiranu makro analizu:

- banke i leasing društva
- investicijska društva i fondovi
- odjeli riznice, upravljanja rizicima i strateškog planiranja
- veće korporacije koje redovito rade budžetiranje i scenarije
- konzultantske i analitičke kuće
- istraživačke i policy institucije

Javna verzija servisa istodobno omogućuje i širem stručnom krugu uvid u osnovne pokazatelje i dugoročne trendove gospodarstva.

## 3. Što CroStat Dash pruža

Servis obuhvaća tri elementa:

- strukturirane vremenske serije
- interaktivne grafikone
- analitičke bilješke

Vremenske serije pripremaju se u obliku pogodnom za daljnju upotrebu u internim modelima i alatima. Grafički prikazi olakšavaju brzu orijentaciju u trenutnom ciklusu i usporedbama kroz vrijeme i između zemalja. Analitičke bilješke nude interpretaciju koja korisnicima može poslužiti kao podloga za interne dokumente, kreditne i investicijske komitete, izvještaje ili komunikaciju prema upravi.

## 4. Metodologija i izvori podataka {#opis-metodologije}

CroStat Dash se oslanja na javno dostupne statističke izvore, prije svega:

- Državni zavod za statistiku
- Hrvatska narodna banka
- Eurostat
- Europska središnja banka
- Europska komisija
- Europska agencija za okoliš i povezane klimatske baze podataka
- relevantne energetske i tržišne reference za cijene energije i CO₂

Podaci se preuzimaju, gdje je to moguće, u najdetaljnijoj i vremenski najfrekventnijoj verziji. Primjenjuje se standardna sezonska prilagodba i dosljedno označavanje jedinica, definicija i referentnih razdoblja. Posebna se pažnja posvećuje kontinuitetu serija kroz metodološke promjene te jasno razlikovanju službeno prilagođenih i neprilagođenih podataka.

Metodološke napomene uz pojedine pokazatelje prikazuju se na pripadajućim podstranicama i u tablicama za pretplatnike.

## 5. Pretplatničke pogodnosti {#pretplatnicke-pogodnosti}

Javni dio CroStat Dasha pruža osnovne grafičke prikaze ključnih pokazatelja i sažete tekstualne opise. Pretplatnički dio proširuje taj okvir i uključuje:

- pristup proširenom skupu pokazatelja po temama
- duže vremenske nizove i dodatne geografske usporedbe
- mogućnost preuzimanja podataka u Excel ili CSV formatu
- proširene analitičke bilješke uz pojedine grafikone
- periodične sažetke makroekonomskih i klimatsko energetskih kretanja

Na taj način pretplatnici dobivaju i podatke i interpretaciju koja se može izravno ugraditi u interne materijale i modele, bez dodatnog prikupljanja i čišćenja podataka.

## 6. O autoru i pristupu

Servis je razvijen na temelju iskustva u istraživanjima i statistici, makroekonomskoj analizi i klimatskim rizicima. Pristup je sličan onome koji se koristi u središnjim bankama i međunarodnim institucijama: naglasak je na jasno definiranim podacima, transparentnoj metodologiji i interpretaciji koja se oslanja na vidljive obrasce, a ne na kratkoročni šum u podacima.

Krajnji je cilj pružiti korisnicima stabilan okvir za promatranje gospodarstva i tranzicijskih procesa, koji može poduprijeti unutarnju raspravu, procjenu ranjivosti i oblikovanje scenarija.
